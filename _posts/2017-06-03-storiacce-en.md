---
title: Storiacce del 3 Giugno 2017
excerpt: Totti, il gioco e la rovina di molte famiglie
lang: it
ref: storiacce
tags: storiacce

---

## Un riassunto del contenuto della [puntata di Storiacce del 3 Giugno 2017](http://www.radio24.ilsole24ore.com/programma/storiacce/totti-gioco-rovina-molte-160932-gSLAKylvKC){:target="_blank"}, di [Raffaella Calandra](http://raffaellacalandra.blogradio24.ilsole24ore.com/){:target="_blank"}.

L'introduzione si concentra sulla figura di Totti, popolarissima figura dello sport e testimonial di spot pubblicitari sul lotto, uno dei giochi d'azzardo controllati dallo stato. É un modello, soprattutto tra i giovani, ma è giusto, è "responsabile", che promuova un'attivitá che sí riempie le casse dello stato, ma che potenzialmente crea dipendenza, comunicandolo solo con una frase alla fine dello spot?

Viene trasmessa la testimonianza di Fabio, camionista, dipendente dal gioco da otto anni, in cura per disintossicarsi da tre, indebitato con banche e finanziarie, stima di avere perso fino ad ottantamila euro. La sua mania erano i "gratta e vinci": fino a trecento euro al giorno. Il come procurarseli era il pensiero fisso di notte, e la prima attivitá della giornata. Tabaccheria, e giocata. Ha iniziato a trentotto anni con una vincita di mille euro, e si è illuso che vincere è facile ed è entrato in una spirale distruttiva che lo ha portato a volere sempre di piú, ed a chiedere sempre di piú alle persone che gli erano vicine, amici, familiari. É indescrivibile la voglia che aveva di andare a giocare, ed individua un fattore scatenante nell'immediatezza delle vincite, subito disponibili seppur molto basse rispetto all'investimento.

Vengono poi forniti alcuni dati: 5000 sono gli italiani in cura ogni anno per ludopatia, frequentando circoli di giocatori anonimi costruiti su modello simile a quelli degli alcolisti anonimi. Le slot machine, il gioco piú popolare, fruttano 4,3 miliardi di euro alle casse pubbliche; si stima ce ne siano una ogni 143 abitanti. Nel 2015, gli italiani hanno speso 88 miliardi nel gioco, la metá di essi proprio nelle slot, ma il dato piú significativo è che per giocare hanno investito 70 milioni di giornate lavorative. Sí perchè l'investimento non è solo in denaro, ma anche in tempo. Un fenomeno in crescita è il gioco online, che raggiunge il giocatore ovunque abbia con sè un dispositivo collegato ad internet e che puó vantare un design studiato appositamente per allungare l'esperienza del gioco.

Un'altra testimonianza, quella di Fabrizio, al quale il gioco è costato anche il matrimonio: per giocare arrivava ad intaccare i conti familiari, a fare la cresta sulla spesa ed a nascondere e accumulare il piú possibile per andare a giocare. Le vincite effimere portano all'esigenza di ripetere, giocare e ripetere l'esperienza, senza portare soddisfazione. Andare a giocare è facilissimo, e le macchinette sono cosí colorate ed attraenti, ed i rumori caratteristici sono uniformizzati e riconoscibili ovunque.

Maurizio Fiasco, presidente di ALEA, l'associazione per lo studio del gioco d'azzardo e dei comportamenti a rischio, riassume i tratti principali della pericolositá del gioco d'azzardo: altissima frequenza, premi irrisori che alimentano la propensione al gioco, intermittenza della gratificazione modesta e reiterata che viene alternata alla frustazione, notevole dispendio di energie nel mantenersi impegnati alla postazione.

Un provvedimento dallo stato centrale per regolare il gioco non c'è, ed i comuni hanno iniziato a disciplinare in autonomia, mediante regolamenti e ordinanze: esse, fino in tempi recenti, venivano rigettate da ricorsi amministrativi e TAR, ma dall'anno scorso giudici e Corte Costituzionale danno ragione ai comuni sull'allontanare il gioco dalla quotidianitá, separando non solo i luoghi fisici ma anche gli orari (aumentando, ad esempio, la distanza minima che deve esistere tra una slot e gli edifici scolastici, e gli orari in cui la macchina puó essere mantenuta in funzione).

Fiasco identifica due provvedimenti necessari ed urgenti per mantenere le entrate per lo stato ma al tempo stesso salvaguardare la salute delle persone: fornire un'offerta reale di servizio per uscire dalla spirale di dipendenza, rendendo accessibile la terapia, e investire in ricerca sugli algoritmi dei giochi, in modo da individuare e regolamentare i fattori che piú contribuiscono alla dipendenza.

Le proposte del governo, presentate dal Sottosegretario al Ministero dell'Economia e delle Finanze Pier Paolo Baretta, sono modifica della tassazione, riduzione del numero delle macchine, distanze minime ed altri provvedimenti che alcuni giudicano piú opportuno lasciare alla regolamentazione locale; l'accordo dovrá essere finalizzato a settembre, ed il parere della consulta nazionale antiusura è che favorisce il settore commerciale rispetto alla tutela della popolazione.


## Materiale aggiuntivo

Avvenire: commenti sulla seduta straordinaria del 3 Agosto 2017: "[Azzardo, a settembre la firma per il riordino del settore](https://www.avvenire.it/attualita/pagine/azzardo-ok-enti-locali-a-governo){:target="_blank"}" di Luca Liverani.

Articolo nel blog di Raffaella Calandra: [http://raffaellacalandra.blogradio24.ilsole24ore.com/2016/05/09/storiacce-e-lazzardo-di-stato/](http://raffaellacalandra.blogradio24.ilsole24ore.com/2016/05/09/storiacce-e-lazzardo-di-stato/){:target="_blank"}.

<hr>
[ALEA](http://www.gambling.it){:target="_blank"}, Associazione per lo studio del gioco d'azzardo e dei comportamenti a rischio.

<hr>
[mettiamociingioco.org](http://www.mettiamociingioco.org/){:target="_blank"}: Campagna nazionale contro i rischi del gioco d'azzardo.

<hr>
Governo Italiano, Dipartimento politiche antodroga, Presidenza del Consiglio dei Ministri: [Relazione annuale al Parlamento 2016 sullo stato delle tossicodipendenze in Italia](http://www.politicheantidroga.gov.it/media/1095/1-relazione-annuale-al-parlamento-2016-sullo-stato-delle-tossicodipendenze-in-italia.pdf){:target="_blank"}: da pagina 468, il quadro giuridico di riferimento ed un'analisi sul gioco d'azzardo tra gli studenti.

<hr>
Presentazione dell'Osservatorio Giochi, Legalità e Patologie di Eurispes: [“Italia in Gioco”: Eurispes istituisce l’Osservatorio Giochi, Legalità e Patologie](http://eurispes.eu/italia-gioco-eurispes-osservatorio-giochi-legalita-patologie){:target="_blank"}.

<hr>
Si è svolto il 18 Settembre 2014 una conferenza pubblica sul tema del gioco d'azzardo, "Azzardo e dintorni, una degenerazione italiana", organizzato in collaborazione con [Area Giochi Uisp](http://www.uisp.it/giochitradizionali2/){:target="_blank"} e [GioNa (Associazione Nazionale delle Città in Gioco)](http://www.ludens.it/){:target="_blank"}. Raccolgo qui gli interventi disponibili in rete.

Intervento di Mauro Vanetti, collettivo [senzaslot](http://www.senzaslot.it/){:target="_blank"} 

{% include youtube.html id="CqC_jHoIqsw" %}


Intervento di Fabrizio De Meo, responsabile nazionale alle [politiche sociali, educative e giovanili UISP](http://www.uisp.it/nazionale/){:target="_blank"}

{% include youtube.html id="MLCkdqZsIZU" %}


Intervento di Vincenzo Manco, Presidente nazionale della [UISP](http://www.uisp.it/nazionale/){:target="_blank"}

{% include youtube.html id="nkFWik3wGE8" %}


Intervento di Filippo Fossati, parlamentare (PD), estensore di una proposta di legge sull’argomento

{% include youtube.html id="png989uaz7g" %}


Intervento di Maurizio Fiasco, Consulente Scientifico presso [Consulta nazionale Antiusura](http://www.consultantiusura.it/){:target="_blank"}

{% include youtube.html id="rjm--lztoNA" %}
