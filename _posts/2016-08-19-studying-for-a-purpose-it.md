---
title: Studiare
excerpt: Impara invece di ascoltare
tags: organizzazione
lang: it
ref: studying
date: 2016-08-19

---

> "Ascolto e dimentico. Vedo e ricordo. Faccio e capisco" -- Confucio

Usa l'informazione, non limitarti a consumarla. Imparare un concetto è diverso dall'esserci familiare. Tratteró alcune tecniche per aiutarti a fissare i concetti nella tua memoria.

Prendi responsabilitá per la tua educazione. Ascolta e pensa. Investi energie nell'elaborare quello che impari. Crea la conoscenza che ti vuoi portare dietro.

I concetti principali vengono dal MOOC [Learning How To Learn](https://www.coursera.org/learn/learning-how-to-learn){:target="_blank"}, di Barbara Oakley: suggerisco di seguirlo dato che entra nei dettagli di tutti i punti del seguente articolo. Tutta la rielaborazione è mia originale, e vedrai che questo è un fattore chiave per poter considerare un argomento veramente assimilato.

## Il cervello

Alcuni concetti sul suo funzionamento.

### Risparmia energia

La quantitá di energia giornaliera a disposizione per il pensiero è piú o meno prestabilita, e non puó essere espansa indefinitivamente. La nostra mente si è evoluta per risparmiarne il piú possibile.

In particolare, è costantemente alla ricerca di **scorciatoie mentali**: metodi per eseguire compiti usando la piú piccola quantitá di energia possibile, ad esempio scegliendo sempre lo stesso colore di un capo di vestiario per non essere costretti a decidere quale preferiamo.

Essa prova a usare la **modalitá zombie**: fai cose senza pensarci, come lavare i piatti o fare la doccia.

Preferisce le **abitudini**: altri modi per risparmiare energia naturalmente, una volta iniziate permettono al cervello di agire in pilota automatico. Iniziano con uno **spunto**, l'innesco per entrare in modalitá zombie: ad esempio, una notifica da una app sullo smartphone innesca l'abitudine di estrarlo dalla tasca per controllare l'app del social network. Non è dannoso in sè, ma molto potente per creare un desiderio ad iniziare  la **routine**: la risposta abituale del cervello allo spunto, ad esempio estrarre il telefono e controllare per presenza di notifiche: eseguiti in modalitá zombie, richiedono una minima quantitá di energia (non per interpretare il contenuto del messaggio, ma per eseguire il gesto di leggerlo, quindi estrarre il telefono dalla tasca, sbloccarlo, aprire l'applicazione). Una volta che la routine è completata, otteniamo il **premio**: una piccola sensazione di piacere. Non ce ne rendiamo conto, ma dopo aver controllato il messaggio, e l'icona di notifica sparisce, provi un piccolo senso di appagamento per aver completato un'attivitá: deriva dalla dopamina, una sostanza che dá una sensazione di piacere, prodotta dal nostro corpo quando riceviamo una gratificazione. Per non far partire in automatico l'abitudine è necessario cambiare la reazione allo spunto. Riconoscilo: dove, quando avviene, come ti senti, la tua reazione. Prova a spegnere potenziali distrazioni. Per cambiare una routine devi avere un piano per svilupparne una nuova in sostituzione.

Un'altra importante caratteristica dellla nostra mente è che quando la forziamo a concentrarsi su qualcosa che non vogliamo viene stimolata un'area del cervello associata a dolore.


### Crea informazione

La mente puó lavorare in modalitá concentrata o diffusa.

In **modalitá concentrata** viene attivata una parte del cervello che alza il livello di concentrazione al massimo. Spegne ogni altro stimolo e lavora in maniera sequenziale, seguendo schemi e rapporti di causalitá.

In **modalitá diffusa** non si è piú concentrati sull'argomento con la parte coscience della mente, ma si continua comunque ad elaborarlo dietro le quinte, ed il ragionamento si scontrerá con tutti gli altri pensieri, anche se completamente dissociati da questo.


### Salva le informazioni

La nostra mente registra le informazioni in **pezzi**: unitá logiche di informazione, collegate insieme da uso o significato; fisicamente, reti di neuroni attivati insieme che sintetizzano un'idea. Il primo passo dell'apprendimento è il **crearli**: tramite pratica e ripetizione acquisisci dimestichezza, e creerai la tua personale banca della conoscenza da poter usare e mischiare con ogni altro pezzo successivamente aggiunto.

Il modo migliore è associare un pezzo con un'**emozione**; anche le **immagini** sono efficaci per mantenere l'informazione salvata, mentre i concetti astratti sono i piú difficili da preservare.

Ci sono due diversi tipi di memoria: la **memoria di lavoro**, che puó mantenere fino a quattro pezzi di informazione, e la **memoria a lungo termine**, immensa.

Quando si dorme, il cervello indicizza attivamente la conoscenza acquisita durante il giorno. Un appropriato **ciclo circadiano** è fondamentale per una elaborazione efficiente: la durata media di una sessione di riposo è 90 minuti: cerca di pianificare per avere un riposo continuativo di una durata non minore (a differenza del **power nap**, quando, in maniera opposta, è importante non eccedere i 15-20 minuti per non entrare invece nella fase di sonno profondo e richiedere poi i 90 minuti ininterrotti). Fisicamente, il sonno "strizza" il cervello, espellendo le tossine accumulate e creando un ambiente pulito dai veleni prodotti durante il giorno. Vengono create nuove sinapsi, e i pensieri vengono continuamente rielaborati incoscientemente, rinforzandoli. Studiare appena prima di dormire puó favorire il fissaggio delle informazioni in memoria.


## Tempo

Tutti noi abbiamo ritmi quotidiani differenti: alcuni si svegliano presto, altri vanno a letto tardi. Pertanto, **tutte le tue attività biologiche si adattano al tuo ritmo**: quando si mangia, quando si dorme, e anche quando si è più ricettivi per l'apprendimento.

**Impara a conoscere te stesso e a pianificare le ore di studio nella parte del giorno in cui sei più produttivo**. Le persone mattiniere sono di solito più creative nelle prime ore del giorno, mentre i gufi notturni possono avere picchi di energia anche in tarda serata. Adatta il programma al tuo corpo, non il contrario. Una volta creato il piano, disciplinati a seguirlo, creando le **abitudini**.

Sono scelte di risparmio energetico: risparmiando energia seguendo modelli ed evitando decisioni vuol dire salvarne per investirne su quello a cui state lavorando. Tieni a disposizione uno spuntino da consumare solo durante le pause: non perdere tempo ed energia per decidere cosa mangiare.

Impegnati a determinati compiti ogni giorno. Conserva un **diario di pianificazione**: scrivi un elenco di obiettivi settimanali di apprendimento, ed un elenco quotidiano di lavoro per il giorno dopo, andando a letto cosí a mente libera. Per rilassarsi è importante pianificare il tempo di smettere: a volte si è così profondamente presi nel lavoro che ci si dimentica di riposare e non si nota la caduta delle prestazioni.

Ripeti periodicamente i concetti appresi. La memoria funziona meglio se **rielabora lo stesso concetto dopo qualche tempo dalla prima assimilazione**. Usa flashcard e software di ripetizione spaziale.

Dai importanza al **rilassamento**: quando sei pronto a riposare, richiama in mente per un secondo l'argomento su cui stai lavorando (questo è diverso dal pensiero attivo, quando si lavora e si pensa attivamente a qualcosa. Questo è solo richiamare il concetto e poi tornare a riposare, che può essere qualcosa di completamente diverso come un libro o un film o la tua famiglia). Il lavoro sarà portato avanti dalla tua mente dietro le quinte, senza che tu te ne accorga: si formano connessioni, ed i concetti vengono elaborati, ordinati, indicizzati, fino a che qualcosa verrà innescato ed avrai un momento "aha": improvvisamente la soluzione per cui si è lottato per ore sembra chiaramente davanti a te, e, felice, ti chiederai come mai non l'hai pensato prima.

Come obiettivo a lungo termine inizia l'abitudine di prendere una settimana di distanza dalla routine e **leggere**. Scegli, da tutti i vari soggetti, un certo numero di libri che puoi leggere ragionevolmente nel tempo a disposizione e scappa da tutto il resto. Ti porterà alcuni pensieri freschi ed aiuterà la creatività creando nuove aree per nuove connessioni.

Lo studio è influenzato dall'**umore**: quando sei arrabbiato non funziona. Non ci si può concentrare. Devi essere disposto a passare il tempo appropriato su un problema, in quanto il processo può essere lento.


## Preparati

Mettiti **comodo**: adatta l'ambiente di lavoro come meglio si addice al tuo stile. Alcuni adorano un sottofondo leggermente rumoroso, come un bar, altri hanno bisogno di assoluto silenzio. Una volta trovata la giusta combinazione, perfezionala: investi in cuffie che cancellano il rumore, o trova un posto in cui ti piace essere, come un parco o un caffè.

Studiare richiede molta energia: **ricaricati mangiando e bevendo regolarmente**. Tieni sempre acqua e snacks a disposizione, non provare a stare senza energie o vedrai le prestazioni calare drammaticamente.


## Condividi

Studiare con compagni è meglio in quanto dá l'opportunitá di ricevere risposte immediate e supporto reciproco. Aiuta inoltre ad evitare il **bias dell'eccesso di fiducia**, che ti fa diventare cieco riguardo ai tuoi stessi errori nel caso tu sia scrittore e controllore allo stesso tempo.

Quando lavori con altri non avere remore a fermarti e chiederti a cosa stai ascoltando. Dá l'opportunitá di cambiare il centro dell'attenzione ed usare la modalitá diffusa per un po', rivedendo l'argomento e preparando altre domande.

Consulta esperti nel campo e sii uno studente. Sii **curioso**, condividi progetti, idee e pensieri, chiedi opinioni. Cerca riunioni ed incontri informali, crea una comunitá ed una rete di contatti.


## Studia

Dai un senso a ció che leggi. Implementa una **consapevolezza di quello che ti sta intorno**: tieni alzate le antenne, non in modalitá concentrata ma in modalitá diffusa.

Prendere una boccata di aria fresca puó essere d'aiuto per ricaricare: fai due passi durante le pause; o alzati dalla sedia e guarda fuori dalla finestra; aiuta a **cambiare le distanze** rispetto all'argomento, cambiando da un'approccio largo e distante ad uno piú ravvicinato. Cucina, fai esercizio fisico, cammina; l'importante è stare attivi: non è un momento di relax, ma tempo attivo di lavoro in cui la mente rielabora dietro le quinte e necessita di stimoli ed energie.

Concentrati. La tua mente tenta di andare da un'altra parte, ma ti devi concentrare. Non sempre puoi prenderti una pausa, lasciare i pensieri dove stanno con l'illusione di tornare dopo un certo periodo di tempo e riprendere esattamente dove ti eri interrotto.

Prova la [tecnica del pomodoro](http://caps.ucsd.edu/Downloads/tx_forms/koch/pomodoro_handouts/ThePomodoroTechnique_v1-3.pdf){:target="_blank"}. Dividi la sessione di lavoro in periodi di 25 minuti attivi e 5 minuti di pausa, o diversamente se lavora meglio per te. Usa un timer ed un blocco note, elimina ogni distrazione, e inizia il conto alla rovescia dei 25 minuti: sei autorizzato a pensare solo al lavoro. Scrivi qualunque altra cosa ti viene in mente nel blocco note e torna al lavoro. Visualizza questo come se fisicamente stai "mettendo da parte" il pensiero non voluto per riprenderlo piú tardi, finita la sessione. Quando il periodo di lavoro è terminato, hai 5 minuti di relax per uno spuntino, una chiaccherata, una camminata lontano dallo schermo; l'importante è che prendi distanza da ció che stai facendo. Quando la pausa finisce, rifai. Ci sono usi avanzati di questa tecnica, come mantenere un diario dettagliato delle pause e dei pensieri sopraggiunti, ma questi semplici passaggi appena descritti sono sufficienti per partire e provare la tecnica, aumentando subito la produttivitá. Fallo diventare un'abitudine: il timer è lo spunto; la sessione l'abitudine; la pausa il premio.

Questo ti dá un'opportunitá di fare leva sull'alternanza tra il metodo diffuso e quello concentrato: alternando periodi di intensa concentrazione, quando il cervello è totalmente impegnato sull'argomento, a periodi di distacco, quando invece il cervello crea connessioni dietro le quinte, dá la possibilitá ad esso di organizzare, indicizzare ed assimilare le informazioni processate. Stimola ancora di piú questo favorendo il rilascio di sostanza chimiche, camminando o esercitandoti durante le pause, ma senza dimenticare un blocco note, in quanto il cervello continuerá a processare i pensieri in modalitá diffusa.

Puoi dare del tuo meglio nel tentare di concentrarti, ma non potrai evitare completamente alcune materie che il tuo cervello non vuole proprio trattare. In questo caso esso è soggetto a vero e proprio **dolore**, anche se non rilevabile consciamente. La prima autodifesa che implementa è **procrastinare**.

Prova dunque a **concentrarti sul processo (l'abitudine) invece che sul prodotto (l'argomento)**: lo zombie nella nostra mente sará invogliato a processarlo senza pensarci, invece che concentrarsi sulla mancata voglia a farlo. Ma uno zombie non puó imparare! Prova a crearti dei piccoli riconoscimenti o premi, in modo da favorire le stesse reazioni chimiche dopanti nel cervello che hai non solo quando ricevi una gratificazione ma anche quando la aspetti.

Una maniera attiva per non procrastinare è evitare **spunti di procrastinazione**: ad esempio le notifiche sul telefono, che danno alla tua mente un appiglio da afferrare per venire trascinata fuori dall'attivitá di studiare.

Non sottostimare la potenza del tuo subconscio rispetto alla parte cosciente: se proprio non sei in vena di fare qualcosa, lascia perdere. Tieni sempre a portata di mano un piano B per le giornate "no", come un'altra materia di studio, un'altra attivitá, o il non fare nulla.

Un caso un cui il procrastinare è utile è quando stai imparando nuovi concetti, o risolvendo nuovi problemi: per definizione non puoi risolvere nuovi problemi usando un metodo giá a tua disposizione, in quanto sono nuovi. Aspetta, e lascia nuove idee farsi largo nella mente mentre fai esercizi o fai altro.

Da tutte queste tecniche puoi notare che la strategia migliore per approcciare lo studio è **alternare periodi** di intensa concentrazione con periodi di svago su vari soggetti o pensieri; un metodo simile sul diversificare ció su cui stai lavorando è **alternare argomenti**: pianifica diversi soggetti di studio nella stessa sessione, ad esempio due periodi intensi su uno e due su un altro (non due argomenti nello stesso periodo). Mischiare differenti tecniche di apprendimento attiva parti diverse della mente: scrivere accende la creativitá, mentre disegnare puó attivare pensieri complessi ma lineari. L'unica condizione è che devi avere completato almeno un'unitá di apprendimento su un argomento prima di passare ad altro, altrimenti rischi di non aver formato alcun nesso logico e nulla per la tua mente su cui aggrapparsi. Ma una volta acquisita una base non avere timore a chiudere, fare la pausa e riprendere con altro. Il tuo cervello manterrá quanto appreso in background, organizzando e indicizzando, mentre sei impegnato su qualcosa d'altro: le idee si scontreranno e potrebbero formarsi aggregazioni creative e produttive. É il concetto di **trasferimento**: i pezzi di informazioni si connettono non solo a pezzi simili ma anche a pezzi diversi. La conoscenza in una singola disciplina, anche se profonda, non porta alle interessanti connessioni creative che si hanno quando invece si trattano diversi argomenti.

Questo non è da confondersi col "multitasking", ovvero (provare a) lavorare su diverse cose allo stesso momento, solitamente con risultati scarsi: questo è lavorare attivamente in parallelo su diversi argomenti ma mantenendoli separati in maniera regolare. Se ti trovi bloccato su una materia, fai una pausa e passa ad altro, ma in maniera ragionata ed organizzata.

## Sbaglia

Esistono dei bias in cui potresti non accorgerti di cascare:

**Illusione di competenza**: rileggere passivamente uno scritto dá illusione di conoscerlo in quanto il materiale diviene familiare e fluente, quindi facile da processare. Minimizza l'evidenziare, distoglie concentrazione da quanto stai leggendo.

**Registrazione**: accade quando hai memorizzato qualcosa che scopri successivamente non essere corretta: se è registrata previene la formazione del pensiero corretto o il farsi strada nella mente a soluzioni e idee migliori. Bisogna disimparare.

**Iperapprendimento**: il continuare a rivedere concetti che si sono giá impressi nella mente, in quanto familiari e facilmente richiamabili, quindi fonti di immediata gratificazione e dopamina. É uno spreco di tempo; una volta assimilate le basi di un concetto, fermati e prova qualcosa di piú difficile.

## Soffri

Come trattare argomenti avanzati? Da tutto quanto discusso finora, tutto sembra semplice, ma le cose cambiano quando si ha a che fare con un maggiore livello di complessitá degli argomenti che si stanno affrontando

Inizia con la parte complicata del problema, e passa alle cose semplici quando non riesci piú a proseguire.

Proviamo a fare una distinzione tra concetti base e avanzati. Con "base" intendo concetti che sono a loro volta origine di altri concetti, ad esempio l'algebra puó essere base del calcolo infinitesimale, che a sua volta è una base della fisica. La chimica è base della biologia, che a sua volta è base della genetica. Se stai provando a studiare un concetto base, prova a esplorare brevemente un concetto avanzato che ne deriva: mettendoti alla prova con dei ragionamenti piú complessi ti costringerá non solo a capire le basi, ma a padroneggiarle e saperle richiamare anche in un secondo tempo. E di solito gli argomenti avanzati sono piú stimolanti per la nostra innata curiositá.

Simile è il concetto della **pratica deliberata**: non passare troppo tempo su cose che hai ormai quasi completamente assimilato, ma prova a spingerti piú in lá ed esplorare argomenti piú avanzati, un passo dopo l'altro: continuare ad aggiungere complessitá aumenterá la tua comprensione di tutti i passaggi precedenti ed a fissare i concetti in memoria.

Dividi gli argomenti in sottoargomenti, le attivitá in passaggi semplici. "Divide et conquer". Assicurati per prima cosa di capire i piccoli pezzi, prima di riaggregarli. Uniscili in un secondo tempo, quando aumenterá la visione d'insieme del contesto, capendo quando e come usare i pezzi per mettere insieme il risultato: apprendere dal basso verso l'alto combinato con l'apprendere dall'alto verso il basso. Concentrati sulle relazioni tra i singoli pezzi.

Usa il metodo Feynman: disegna il concetto con parole, disegni e schemi tuoi. Non serve essere sofisticati, basta provare a disegnare quello che si ha in mente, concentrandosi sulle relazioni tra i pezzi. Entra nei dettagli, e assicurati di trattare tutto. Piú ti sforzi a visualizzare i concetti astratti e piú semplice sará fissarli in memoria. Prova a lavorare come se dovessi spiegare il concetto alla nonna: usando parole semplici e idee chiare ti aiuterá a semplificare il ragionamento.

Fai leva sulle occasioni fortuite: quando serve imparare cose veramente difficili, lascia perdere per un po' e concentrati su un altro concetto, aspettando che le idee si chiariscono riguardo al pensiero originale. Non sembra molto furbo, ma la realtá è che non sempre si puó imparare incondizionatamente tutto sperando di usare lo stesso livello di impegno: ci sono argomenti semplici, difficili ed estremamente difficili, ed il tempo che ci puoi dedicare non puó essere espanso all'infinito.


## Correggi

Impara facendo: simula il concetto, disegnalo, visualizzalo. Piú ti diverte e piú ti rimarrá in memoria. Applica il concetto a casi reali, visualizzalo, praticalo e contestalo.

La mente lavora meglio se segue modelli e connessioni logiche. Trovale, visualizzale e scrivile. Cerca associazioni mentali e analogie con quanto sai giá di simile. Cerca immagini da associare, meglio se strane e impossibili: te le ricorderai meglio.

La mente memorizza meglio immagini che concetti astratti. Usa metafore e analogie anche per liberarti dal bias di registrazione.


## Mettiti alla prova

La sensazione di apprendimento non è abbastanza: potresti non renderti conto di cadere vittima di iperconfidenza. Hai bisogno di prove concrete.

Mettiti alla prova leggendo un paragrafo, creando una domanda e provando a rispondere dopo un periodo di tempo. Questo ti costringe a rielaborare e verificare quello che stai leggendo, fissandolo in memoria. Concentrati sulle debolezze, e lavora sugli errori. Attenzione che guardare alla soluzione non è come esserci arrivati autonomamente, non cadere vittima del bias di conferma.

Questo è basato sul concetto del **richiamo dalla memoria**, richiamando informazioni per essere processate una seconda volta e fissandole cosí meglio in memoria. Per migliorare ancora di piú usa la ripetizione spaziale, ovvero richiama i concetti dopo intervalli di tempo crescenti, in modo da rinfrescare la memoria.

Lavora con qualcun altro per scambiarvi verifiche e feedbacks, costruisci delle schede di valutazione per avere obiettivi misurabili nel tempo.

## Ricorda

Ora che consideri l'argomento assimilato, il modo migliore per consolidarlo è aiutare altri ad imparare. Visita i forum e le comunitá, aiuta gli altri. Adatta la spiegazione a diversi interlocutori, e rielabora il messaggio. É tempo investito.

