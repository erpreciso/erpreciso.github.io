---
title: Prepararsi per un disastro
excerpt: 'Come la natura ci ha giá preparati per affrontare situazioni difficili, e come possiamo migliorare ulteriormente'
date: 2017-06-22
tags: riflessioni
lang: it
ref: disaster

---

Quando ci sentiamo minacciati da una situazione di pericolo tendiamo a rispondere in tre fasi: negazione, scoperta e azione.

## La fase di negazione

Come prima cosa **neghiamo che qualcosa sta accadendo**, sottovalutandone il **rischio** e causando un **ritardo**.

Una misura del rischio comunemente usata in fase di pianificazione è il moltiplicare la possibilitá che un evento accada per le conseguenze che ne potrebbero derivare. Semplificando, potremmo valutare che un evento molto probabile, ma con limitate conseguenze (ad esempio lo straripare di un fiume probabile per la inadeguata progettazione degli argini, e l'inondazione di zone coltivate) deve richiedere lo stesso stanziamento di risorse di un evento molto piú improbabile ma al tempo stesso dannoso (una rottura degli argini dello stesso fiume presso una zona abitata, dove le strutture sono molto piú robuste, diminuendo la possibilitá di malfunzionamento, ma vi sono abitazioni, il cui danno è potenzialmente molto piú elevato).

La nostra mente, in una situazione di pericolo, non usa lo stesso ragionamento razionale, ma tende ad includere altri due fattori nella formula: inizialmente calcola il rischio come possibilitá per conseguenze, come da manuale, ma moltiplica poi il risultato per il **terrore** legato alla situazione (a sua volta rappresentato da **non familiaritá con la situazione**, **incontrollabilitá**, **sofferenza**, **scala di distruzione**, **imparzialitá** ed **ingiustizia**) e lo divide per l'**ottimismo** personale e innato di ognuno di noi.

Siamo inoltre affetti da [**normalcy bias**](https://en.wikipedia.org/wiki/Normalcy_bias){:target="_blank"}, ovvero la tendenza ad assumere che se una cosa normalmente funziona bene, continuerá a farlo, non importa cosa stia accadendo intorno. Questo è piú accentuato negli anziani, semplicemente perchè hanno visto piú situazioni risolversi per il verso giusto, piú uragani che hanno risparmiato la propria casa, piú anni senza un terremoto, e cosí via. Tendiamo a cercare modelli che confermano le nostre speranze e volontá piú che i segnali che vediamo intorno (questo è [**bias di conferma**](https://it.wikipedia.org/wiki/Bias_di_conferma){:target="_blank"}).

Abbiamo inoltre **timore di eccedere nella reazione** per evitare il giudizio sociale, e quindi tendiamo a sbagliare in sottostimare quello che ci sta intorno. Cerchiamo scorciatoie mentali per simplificare una situazione complessa, e accumuliamo ed amplifichiamo gli errori di giudizio.

Tutto questo fa sí che attraversiamo la prima fase di un disastro in uno stato di negazione in cui non vogliamo ammettere che qualcosa sta accadendo proprio a noi. Tendiamo a continuare a fare quello che stavamo facendo, anche per darci un senso di familiaritá (scappare ed avere paura *non* è familiare, e inconsciamente lo vogliamo evitare) e quindi conforto, ma cosí facendo provochiamo un **ritardo** nella nostra reazione e perdiamo momenti che potrebbero essere decisivi.

Un episodio abbastanza comune è **raccogliere le proprie cose** in fase di evacuazione di un ambiente: numerosi i casi in cui la gente, prima di scendere le scale delle Torri Gemelle, prendeva i propri effetti personali, anche se di poco valore, ed addirittura spegneva il computer: è riconducibile all'innata esigenza, in presenza di una minaccia, di assicurare risorse in possibilitá di periodi di scarsitá imminenti.

# La fase di riconoscimento

Ad un certo punto, quando non possiamo piú negare a noi stessi che qualcosa sta accadendo, avviene il **riconoscimento**.

Se limitiamo la storia dell'evoluzione umana alla contemporaneitá, generalmente le cause di morte piú frequenti sono il semplice invecchiamento, il diabete, il cancro e, legato a luogo e fascia di etá, incidenti stradali, AIDS, malnutrizione, etc.

Se invece consideriamo il periodo in cui era in vita, ad esempio, Leonardo da Vinci, abbiamo diverse cause, come malattie ed infezioni.

Ma se invece consideriamo le centinaia di migliaia di anni della storia dell'evoluzione dell'essere umano, altre cause diventano preponderanti: la disponibilitá di risorse (fame, o mancanza di riparo dagli elementi) ed i predatori (i [grandi carnivori](http://www.slate.com/articles/health_and_science/human_evolution/2012/10/evolution_of_anxiety_humans_were_prey_for_predators_such_as_hyenas_snakes.html){:target="_blank"}, [rettili](http://www.bbc.com/news/world-asia-39427458){:target="_blank"} ed anche [uccelli](http://humanorigins.si.edu/evidence/human-fossils/fossils/taung-child){:target="_blank"}).

Anche se entrambi i fattori sono scomparsi in occidente, il cervello non ha avuto il tempo di adattarsi, e sviluppiamo ancora inconsciamente le reazioni che avevamo 50,000 anni fa.

Proviamo **paura**, ed il nostro corpo istantaneamente risponde al pericolo piú probabile per cui si è evoluto: il predatore.

Vengono rilasciati dei coagulanti nel flusso sanguigno in modo che un'eventuale ferita si chiude piú rapidamente e la perdita di sangue e l'esposizione a batteri e infezioni è ridotta al minimo; il fegato rilascia grandi quantitá di glucosio per darci un picco di energia subito disponibile; vengono prodotti e messi in circolo antidolorifici naturali.

Ma tutto questo ha un prezzo: diventiamo, veloci, forti ma stupidi. Il sangue viene sí mandato ai grandi muscoli per essere pronti a scappare, ma viene allo stesso tempo ritirato dalle parti del corpo non indispensabili per la sopravvivenza immediata: la corteccia cerebrale, o il nostro conscio. D'altra parte, il pericolo rappresentato dal predatore è giá ben definito e rivisto da parecchie migliaia di anni di evoluzione, non serve pensarci su troppo. Il corpo dá quindi prioritá ad alcune parti, le gambe, rispetto ad altre, come la visione e l'udito, facendoci [perdere la visione periferica](https://en.wikipedia.org/wiki/Tunnel_vision){:target="_blank"} ed in genere filtrando i segnali in entrata in modo da dare prioritá a quello che considera piú importante, come il vedere e sentire quello che c'è di fronte a noi (per scappare, in quanto il cervello sa benissimo cosa abbiamo dietro, ovvero il predatore). Anche la digestione, e la produzione di saliva, vengono interrotte.

Ma quello di piú rilevante per noi è che la parte di cervello dedicata ai pensieri complessi, non essendo una prioritá immediata, viene lasciata per ultima nell'allocazione delle risorse come il glucosio, e la funzionalitá viene limitata drasticamente. Se questa era una tattica di difesa vincente nella savana, non lo è ai nostri tempi, quando il pericolo puó venire da cose che prima non esistevano e su cui non ci siamo evoluti, come essere intrappolati in un grattacielo in fiamme o in un edificio quando una sparatoria è in corso.

Per questo è importante, è fondamentale, avere un **piano di azione preparato precedentemente** e su cui ci siamo allenati, semplicemente ripercorrendolo mentalmente: la nostra mente avrá cosí un precedente, una passata esperienza, anche se fittizia, da ripercorrere, e soprattutto sará giá semplificata in punti di azione che non richiedono ragionamento: raggiungi l'uscita identificata da un enorme segno verde, scendi a destra seguendo il corrimano, non fermarti.

Dai al tuo cervello una semplice lista di cose da seguire: sará felice di poter **lavorare in modalitá zombie**, lasciando il sangue andare dove piú gli aggrada ma conducendoti dove in anticipo era stato pianificato, da persone molto piú esperte di noi e conoscitori dell'ambiente e della possibile situazione.

Una reazione che varia ancora di piú da individuo a individuo è la **resilienza**, ovvero la forza e la volontá di successo nei confronti di qualcosa che accade inaspettatamente. Ci sono evidenze che la risposta di ognuno deriva da fattori biologici, e che porta vantaggi anche nella vita di tutti i giorni: siamo ad esempio piú positivi, piú confidenti in noi stessi (tanto da poter sfociare nell'arroganza), abbiamo la sensazione di poter contribuire con impatto nella vita, e che le esperienze negative sono per noi fonte di apprendimento.

Un evento invece pressochè comune a tutti è il **pensiero condiviso** in presenza di una situazione di pericolo. Creiamo relazioni interpersonali in maniera rapidissima, assumendo che non siamo soli in questa esperienza, e mettiamo in atto tutte le politiche di gruppo osservabili anche nelle situazioni comuni: seguiamo le persone gerarchicamente piú in alto rispetto a noi, seguiamo i ruoli che ognuno rappresenta (in un ristorante, chederemo al cameriere cosa fare in quanto è dedicato a servirci) e diventiamo incredibilmente e pericolosamente gentili: ci carichiamo di beni personali di altri nell'evacuare un ambiente, oppure cediamo il passo in una rampa di scale provocando ritardi ed inefficienze. In passato, gli edifici venivano costruiti pensando che gli individui si muovessero come l'acqua, scendendo occupando tutti gli spazi disponibili, ma si è osservato che ció non accade ed i tempi di fuga si dilatano notevolmente rispetto a quanto pianificato e testato.

# La fase di azione

Una volta accettato che siamo in presenza di un pericolo, ancora sotto piú o meno influenza delle conseguenze della paura, arriviamo alla terza ed ultima fase, l'**azione**. Possiamo indentificare tre tipologie di risposte, dalla piú frequente alla meno frequente: la **paralisi**, il **panico**, e l'**eroismo**.

Osservando un gatto giocare con una preda viva come un topolino, o anche con un pupazzetto che trasciniamo con lo spago, possiamo notare che tanto piú il felino è eccitato quando la preda si muove, tanto piú perde interesse e se ne va se la preda è immobile. Non è proprio noia, come ci puó sembrare, in quanto essa è un'emozione umana a cui diamo un nome e caratteristiche in quanto possiamo sviluppare ragionamenti piú avanzati non disponibili a gran parte del mondo animale, ma un istinto predatorio che deriva dall'evoluzione: stare alla larga dalle prede immobili. Un animale immobile è probabilmente morto, e se non siamo stati noi ad ucciderlo lo ha fatto qualcun altro, ma come? perchè? e soprattutto, quanto tempo fa? potrebbe essere giá in decomposizione, quindi portatore di batteri e potenziali malattie; oppure era giá ferito, oppure era malato, situazioni da cui un predatore vuole tenersi alla larga. Al gatto quindi scatta l'allarme quando vede l'oggetto dei suoi giochi fermarsi e rimanere immobile, e se ne va.

Anche noi umani abbiamo sviluppato la stessa difesa del topo: in presenza di un predatore, ci immobilizziamo. E allarghiamo l'applicazione a tutte le situazioni di pericolo, rimanendo fermi e passivi. É una risposta che viene dall'[amigdala](https://en.wikipedia.org/wiki/Amygdala){:target="_blank"}, una delle parti del sistema limbico piú primordiali del cervello.

Il nostro battito rallenta, ma il respiro invece aumenta: portiamo poco sangue ai muscoli e "spegniamo" i segnali del nostro corpo che rivelano che siamo vivi, ma allo stesso tempo il cervello esige informazioni e ha le antenne alzate al massimo per ricevere ogni possibile segnale dell'ambiente circostante, e tradurlo in azioni concrete secondo schemi giá presenti in memoria. Le pupille sono dilatate al massimo, e sperimentiamo [tachipsychia](https://en.wikipedia.org/wiki/Tachypsychia){:target="_blank"}, ovvero il tempo sembra rallentare per l'enorme mole di informazioni che raccogliamo rapidamente.

É anche possibile sperimentare una vera e propria [**dissociazione dalla realtá**](https://it.wikipedia.org/wiki/Dissociazione_(psicologia)){:target="_blank"}, un meccanismo di difesa del cervello che non vuole essere impattato da quello che sta succedendo intorno, e cerca cosí di fuggire.

Una reazione meno frequente è il **panico**. Deriva da tre fattori scatenanti: la sensazione di essere intrappolati, il senso di non poter essere aiutati, ed il senso di isolamento nella nostra situazione.

É ció che ad esempio succede nei calpestamenti che accadono nelle grandi folle: ognuno si sente intrappolato e perso nella moltitudine di individui, e sente di non avere via d'uscita: inizia cosí a spingere e non curarsi se sotto i propri piedi ci sono delle persone in quanto il panico ha preso sopravvento della sua parte lucida.

Siamo portati a considerare il panico come il peggio che puó accadere, ma in realtá non è cosí frequente come la paralisi, tanto da poter affermare che il rischio viene piú dalla paura del panico che dal panico stesso.

La reazione decisamente meno frequente è l'**eroismo**; non sono molti i casi in cui qualcuno, consciamente, rischia la propria vita per salvare quella altrui, e ció non dovrebbe stupire in quanto è un comportamento contrario alla spinta evolutiva di conservare la specie. Solitamente, chi assume questi comportamenti è giá una persona fuori dal normale in senso di altruismo o senso di dovere verso il prossimo; sono infatti persone molto sicure di se stesse e delle proprie prestazioni, e piú sicure della media di poter cambiare il corso delle cose con i propri comportamenti. La causa piú frequentemente citata è che "non avrebbero potuto fare altrimenti": viene infatti considerata una strategia di sopravvivenza non del corpo, ma della mente (propria): si teme che il non comportarsi da eroi causerebbe il rimorso a vita per le conseguenze delle proprie mancate azioni.


# Come possiamo cambiare la nostra risposta

Non abbiamo ancora fatto in tempo, e mai probabilmente succederá secondo i tempi seguiti finora dall'evoluzione, ad adattarci al progresso tecnologico e sociale degli ultimi millenni.

Siamo programmati per vivere in piccole comunitá di cacciatori e raccoglitori, ad usare il gossip come strumento per conoscere lo stato delle risorse dei villaggi circostanti e l'eventuale presenza di malattie, abbondanze, pericoli e aumento di dimensioni della popolazione. Non siamo preparati a comunitá di milioni di persone confinate in cittá, a stretto contatto con culture, lingue, usanze completamente diverse dalle nostre ma che siamo obbligati ad accettare per convenzioni sociali.

Siamo evoluti per camminare in un bosco e sentire il minimo fruscio che identifica una preda o, peggio, un predatore, ma non per attraversare una strada in un paese dove si guida dall'altro lato e sentire il bus che arriva dove non ce lo aspettiamo.

Quando uno tsunami è imminente, gli animali scappano verso le colline. L'uomo non ha questo sesto senso ma puó compensare con la ricerca, la conoscenza, e la trasmissione di esperienze ed informazioni.

É possibile raccogliere informazioni sulle esperienze e gli accadimenti passati, e valutare quali risposte sono state efficaci e quali hanno invece avuto esiti indesiderati.

Si puó valutare l'esposizione al rischio nei luoghi che frequentiamo, ad esempio se la zona in cui abitiamo ha predisposizione a fenomeni atmosferici intensi, o a terremoti o inondazioni, e creare un piano d'azione da condividere con le persone care.

É utilissimo simulare mentalmente le situazioni possibili che possiamo incontrare: ad esempio, in autobus, immaginare un incidente e la necessitá di allontanarsi nel piú breve tempo possibile: ho chiara la via di uscita piú vicina? Ho bisogno di attrezzi particolari per aprirla, ad esempio un martelletto per rompere il vetro? É disponibile? Ci sono ostacoli aggiuntivi? Le persone care sono vicine a me?

Oppure, in casa propria: se mi dovessi svegliare e trovare la stanza piena di fumo, so raggiungere l'uscita senza vedere? La porta è chiusa a chiave? La chiave è sulla porta? E i miei familiari? Attenzione che se la stanza è satura di fumo, e ci alziamo dal letto e respiriamo, perderemo probabilmente conoscenza; in questo caso, non c'è tempo per il cervello di elaborare una risposta valida, dobbiamo avere il piano giá pronto e disponibile: dobbiamo avere il meccanismo mentale per cui, se vediamo fumo, ci abbassiamo. Rotoliamo giú dal letto e raggiungiamo l'uscita carponi. Non è intuitivo, a meno che non abbiamo simulato mentalmente in anticipo e non abbiamo dato alla nostra mente un piano da seguire quando la parte conscia è stata "spenta" dalla paura.

Anche in presenza di meccanismo che dovrebbero in teoria salvaguardare la sicurezza in caso di pericolo, diffidate. A volte i meccanismi sono studiati per rispettare la certificazione anch'essa preparata da esseri umani fallaci. E pressioni politiche o di business potrebbero prevenire una completa trasparenza sui meccanismi in atto: ad esempio, su un aereo le persone sono giá nervose, si cerca di non spaventarle maggiormente e si omettono informazioni che potrebbero essere invece utili per dare un senso alle azioni. Perchè dovrei mettermi la maschera di ossigeno prima di metterla a mio figlio? lui è piú impacciato, io invece so esattamente cosa fare, lo posso fare dopo. Quando invece non ci si rende conto che l'asfissia non si preannuncia con la sensazione di perdere i sensi, ma con una perdita di conoscenza graduale e inaspettata. Il tentare di aiutare un'altra persona risulta probabilmente con la perdita dei sensi da parte di entrambi, evitabile se invece si segue la procedura e ci si mette in sicurezza per primi. Ma questo non viene comunicato; ci vuole tempo per queste spiegazioni, e si vuole lasciare la gente dormire o rilassarsi in pace, dando per scontato che il personale di cabina risolverá il tutto se dovesse accadere, invece di responsabilizzare i singoli passeggeri.

La fortuna non è un dispositivo di sicurezza. Preparati attivamente a contrastare quello che puó accadere. Spera nel meglio, ma preparati per il peggio.


# Alcune referenze

Una lettura consigliata è il libro di [Amanda Ripley](https://en.wikipedia.org/wiki/Amanda_Ripley){:target="_blank"} - [The Unthinkable: Who Survives When Disaster Strikes - and Why](https://www.goodreads.com/book/show/2706211-the-unthinkable){:target="_blank"} che analizza tutti i punti trattati in quest'articolo con abbondanza di esempi tratti da esperienze reali.

Il corso online [Disaster Preparedness](https://www.coursera.org/learn/disaster-preparedness/home/welcome){:target="_blank"} offre un'ottima guida su come prepararsi all'eventualitá di una calamitá, anche se è incentrato sul sistema presente negli Stati Uniti.

In caso di depressurizzazione in cabina durante un volo, mettetevi la maschera prima di aiutare gli altri. Questo [video](https://youtu.be/kUfF2MTnqAw){:target="_blank"} mostra la perdita di conoscenza per mancanza di ossigeno. Notate che giá parecchi secondi prima di essere assistito, Destin non era piú in grado di mettersi la maschera da solo.

Questo [documentario](https://youtu.be/Ex9aveVqJ88){:target="_blank"} tratta le ricerche svolte su come il mondo animale riesce a prevenire l'avvicinarsi di eventi catastrofici quali terremoti o tsunami.

Assicuratevi di avere un rilevatore di fumo funzionante. Questo [video](https://www.youtube.com/watch?v=n3nXk5I2gGw){:target="_blank"} mostra la totale assenza di riferimenti nel muoversi in una stanza piena di fumo, mentre in quest'altro [video](https://www.youtube.com/watch?v=BtMmymOxdjc){:target="_blank"} vedete come il fuoco in una stanza aumenta esponenzialmente fino a causare il [flashover](https://en.wikipedia.org/wiki/Flashover){:target="_blank"}, ovvero quando tutta la stanza prende istantaneamente fuoco.

